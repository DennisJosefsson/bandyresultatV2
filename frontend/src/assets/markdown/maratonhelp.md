Maratontabeller ska med nödvändighet tas med en nypa salt.\* Lag som spelade på den tid när det enbart spelades en handfull matcher missgynnas i jämförelse med nutida lag. Dessutom missgynnas lag som spelat mot svårare motstånd, framför allt under den tid när grundserien var uppdelad i Elitserie och Superallsvenskan.

Här görs inga justeringar för sådant, men [Ultas Termos](https://ultrastermos.blogg.se/2019/april/den-riktiga-maratontabellen.html) (och innan dess Jimbobandy) har tittat på just det. Bandyresultats tabeller är standardversionen, enbart grundseriematcher. Däremot har jag valt att ta med matcherna från den s.k. sexlagsserien 1930. Resultat från lägre divisioner finns inte med, det är inte otänkbart att det i framtiden kommer en maratontabell för varje nivå.

Ett specifikt problem för Bandyresultat är att tabellerna uppdateras dynamiskt, dvs efter varje resultat är inlagt. Det innebär att framför allt damernas tabell är direkt missvisande eftersom det saknas grundserieresultat från de två första säsongerna.

\* Denna åsikt kan komma att ändras när Vetlanda ligger högst upp.
